ΗΒ. V. cA'P. 92,2-6. 45

τες ἀν ὀπίσω τῇ τεκούσῃ τό παιδιόν καὶ ἐξελθόντες ἔξω
ἑστεῶτες ἐπὶ τῶν θυρέων ἀλλήλων ἅπτοντο καταιτιεύμε-
νοι, καὶ μάλιστα τοῦ πρότου λαβόντος, ότι ούκ ἐποίησε
κατὰ τὰ δεδογμένα, ἐς ὃ δή σφι χρόνον ἐγγινομένου
ἔδοξε αύτις παρελθόντας πάντας τοῦ φόνου μετίσχειν.
Ἕδεε δὲ έκ τοῦ Ἠετίωνος γόνου Κορίνθῳ κακά ἀναβλα-4
στείν. ήΛάβδα γάρ πάντα ταῦτα ἤκουε ἑστεῶσα πρὸς
αύτήσι τῇσι θύρησι· δείσασα δὲ, μή σφι μεταδόξῃ καὶ
τό δεύτερον λαβόντες τό παιδίον ἀποκτείνωσι, φέρουσα
κατακρύπτει ές τό ἀφραστότατόν οί ἐφαίνετο εἶναι, ές
κυψέλην, ἐπισταμένη, ὡς, εί ὑποστρέψαντες ές ζήτησιν
ἀπικοίατο, πάντα ἐρευνήσειν μέλλοιεν, τοὶ δή καὶ έγέ-
νετο. ἐλθοῦσι δὲ καὶ διζημένοισι αύτοῑσι ὡς ούκ έφαίνε-
το, έδόκεε ἀπαλλάσσεσθαι καὶ λέγειν πρὸς τούς ἀποπέμ-
ψαντας, ὡς πάντα ποιήσειαν τά ἐκεῖνοι ἐνετείλαντο. οί ε
μέν δή ἀπελθόντες ἔλεγον ταῦτα, Ἠετίωνι δὲ μετὰ ταῦ-
τα ὁ παῖς αύξάνετο καί οί διαφυγόντι τοῦτον τόν κίνδυ-
νον ἀπό τῆς κυψέλης ἐπωνυμίην Κύψελος ούνομα έτέθη.
ἀνδρωθέντι δέ καὶ μαντευομένῳ Κυψέλῳ ἐγένετο ἀμφι-
δέξιον χρηστήριον έν Δελφοῖσι, τῷ πίσυνος γενόμενος
ἐπεχείρησέ τε καὶ ἔσχε Κόρινθον. ὁ δέ χρησμός όδε ἦν·
Ὄλβιος οὗτος ἀνήρ, ὃς ε’μόν δόμον ἐσκαταβαίνει,
Κύψελος Ἠετίδης, βασιλεύς κλειτοῖο Κορίνθου,
Αύτδς καὶ παῖδες, παίδων γε μέν οὐκέτι παῖδες.
τό μὲν δή χρηστήριον τοῦτο ήν, τυραννεύσας δέ ὁ Κύ-
ψελος τοιοῦτος δή τις ἀνήρ ἐγένετο· πολλούς μὲν Κορινν
θίων ἐδίωξε, πολλούς δὲ χρημάτων ἀπεστέρησε, πολλῷ
δέ τι πλείστους τῆς ψυχῆς. ’Ἀρξαντος δὲ τούτου §nze
τριήκοντα ἔτεα καὶ διαπλέξαντος τόν βίον εὖ διάδοχός οἱ
τῆς τυραννίδος ὁ πασς Περίανδρος γίνεται. ὁ τοίνυν Πε-
ρίανδρος κατ’ ἀρχάς μέν ήν ήπιιότερος τούπατρός,ε’πει’-
τε δέ ὡμίλησε δι’ ἀγγέλων Θρασυβούλῳ τῷ Μιλήτου τυ·

 

