170 HERODOTI

Πέρσης τουσι Ἀκανθίοισι προεῖπε καὶ ἐδωρήσατό σφεας
ἐσθῆτι Μηδικῇ, ἐπαίνεέ τε ὁρέων αύτούς προθύμους ἐόν«
u⁷ τας ἐς τόν πόλεμον καὶ τό ὄρυγμα ἀκούων. ’Em Ἀκάνθῳ
δὲ ἐόντος Ξέρξεω συνήνεικε ὑπό νούσου ἀποθανεῖν τόν
ἐπεστεῶτα τῆς διιόρυχος Ἀρταχαίην, δόκιμον ἐόντα ,πα-
ρά Ξέρξη καί γένος Ἀχαιμενίδην, μεγάθεΐ τε μέγιστον
ἐόντα Περσίαν ’ἀπό γάρ πέντε πηχέων βασιληίων ἀπέ-
λειπε τέσσερας δακτύλους· φωνέοντά τε μέγιστον ἀν·
θρύπων, ὥστε Ξέρξην συμφορὴν ποιησάμενον μεγάλην
ἐξενεῖκαί τε αὐτόν κάλλιστα καί θάψαι· ἐτυμβοχόεε δὲ
πάσα ἡ στρατιή. τούτῳ δὲ τῷ Ἀρταχαίῃ θύουσι Ἀκάν-
θιοι ἐκ θεοπροπίου ὡς ἥρωι, ἐποννομάζοντεςτδ ούνομα.
βασιλεὺς μὲν δὴ Ξέρξης ἀπολομένου Ἀρταχαίεω ἐποιέετο
118 συμφορὴν, οί δὲ ὑποδεκόμενοι Ἑλλήνων τὴν στρατιὴν
καί δειπνίζοντες ’Ξέρξην ἐς πᾶν κακοῦ ἀπίκατο ούτοο,
όόστε ἀνάστατοι ἐκ τῶν οἰκίων ἐγίνοντο, ὅκου γε Θα-
σίοισι ύπδρ τῶν ἐν τῇ ἠπείρῳ πολίων τάν σφετέρων δε-
ξαμένοισι τὴν ,Ξέρξεα στρατιὴν καί δειπνίσασι Ἀντίπα-
τρος ό Ὀργέος ἀραιρημένος, τῶν ἀστῶν ἀνὴρ δόκιμος
ὁμοῖα τῷ μάλιστα, ἀπέδεξε ἐς τό δεῖπνον τετρακόσια τά-
119 λαντα ἀργυρίου τετελεσμένα. Ὦςδὲ παραπλησίως καί ἐν
τῇσι ἀλλησι πόλισι οί ἐπεστεῶτες ἀπεδείκνυσαν τόν λό-
γον. τδ γάρ δεῖπνον τοιόνδε τι ἐγένετο, οἷα ἐκ πολλοῦ
χρόνον προειρημένον καὶπερὶ πολλοῦ ποιεόμενον· τοῦ-
το μὲν, ὡς ἐπύθοντο τάχιστα τῶν κηρύκων τῶν περι-
αγγελλόντων, δασάμενοι σίτου ἐν τῇσι πόλισι οί ἀστοὶ
ἀλευρά τε καί ἀλφιτα ἐποίευν πάντες ἐπί μῆνας συχνούς,
τοῦτο δὲ κτήνεα σιτεύεσκον ἐξευρίσκοντες τιμῆς τά κάλ-
λιστοι, ἔτρεφόν τε ὄρνιθας χερσαίους· καὶ λιμναίους ἐν τε
οίκήμασι καὶ λάκκοισι, ἐς ὑποδοχάς τοῦ στρατού, τοῦτο
. δδ χρύσεά τε καὶ ἀργύρεα ποτήριά τε καὶ κρητῆρας-ἐποι-
εῦντο, καί τᾶλλα, όσα ἐπὶ τράπεζαν τίθεται, πάντα.

 

